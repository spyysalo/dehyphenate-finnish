Hotelli Kämp

Hotelli Kämp on Helsingin Kluuvissa Pohjoisesplanadin varrella sijaitseva hotelli, joka on perustettu vuonna 1887. Alkuperäisen rakennuksen on suunnitellut arkkitehti Theodor Höijer. Kämp oli vuosisadan vaihteessa kaupungin huvielämän keskus ja yksi maan tunnetuimmista hotelleista. Alkuperäinen Kämp purettiin 1960-luvulla uuden toimistorakennuksen myötä, mutta osia siitä – muun muassa Pohjoisesplanadin puoleinen julkisivu – rakennettiin kopioina osaksi uudisrakennusta. Hotellitoiminta käynnistyi uudelleen vuonna 1999.

Kämp sijaitsee osoitteessa Kluuvikatu 2 – Pohjoisesplanadi 29, ja se kuuluu Antiloopin kortteliin. Sen länsipuolella sijaitsee Catanin talo.

Hotelliketju Nordic Choise Hotels osti vuonna 2019 Kämp Collection Hotels -ketjun, jossa on yhteensä 10 suomalaista hotellia, Kämp mukaan luettuna.

Kämpin tontti oli 1800-luvun alussa vielä Kluuvinlahden rannalla. Hotellin paikalle teetti 1880-luvulla tehtailija ja kunnallisneuvos Fredrik Wilhelm Grönqvist, joka oli aiemmin rakennuttanut viereisen Grönqvistin talon. Grönqvist osti Kämpin tontin vuonna 1886 ravintoloitsija Carl Kämpiltä, joka omisti paikalla seisseen puurakennuksen, jossa toimi kaupungin suurin paperikauppa. Kämp oli ostanut talon vain kahta vuotta aiemmin vuonna 1884 kultaseppä Ekholmilta. Hän oli saanut mainetta Kaivohuoneen ja Oopperakellarin pitäjänä ja halusi rakentaa paikalle mannermaisen loistohotellin, mutta hänen varansa eivät riittäneet hankkeen toteuttamiseen. Grönqvist rahoitti projektin ja vuokrasi hotellin Kämpille 20 vuodeksi; Kämp ehti kuitenkin pitää hotellia vain muutaman vuoden ajan, sillä hän kuoli jo 41-vuotiaana vuonna 1889. Toimintaa jatkoivat Kämpin leski Maria Kämp ja entinen saksalainen näyttelijä Karl König.

Kämpin suunnitteli Theodor Höijer, ja se edustaa uusrenessanssia. Hotellin pohjakerroksessa oli eteishalli, komea pääportaikko ja kaksi liiketilaa. Parhaat hotellihuoneet olivat Esplanadin puolella toisessa kerroksessa, Kluuvikadun puolella vuorostaan suuri ravintolasali ja kuuluisa kahden kerroksen korkuinen peilisali. Hotellissa oli alun perin ranskalaishenkinen vesikatto, mutta rakennusta korotettiin kerroksella vuonna 1914 Lars Sonckin suunnitelmien mukaan ja katto hävisi. Hotellin paalutustyöt olivat huonon maaperän vuoksi vaikeat, joten rakennuksen valmistuminen viivästyi. Avajaisia vietettiin lokakuussa vuonna 1887: hotelli oli ennennäkemättömän ylellinen, ja kaupungin lehdet ylistivät peilisalia, jota valaisi 25 sähkö- ja 24 kaasuvalaisinta. Sisustusta kutsuttiin "mannermaiseksi" ja "kosmopoliittiseksi". Hotelliin oli oma hevoskuljetus satamasta ja rautatieasemalta. Tarjoilijat käyttivät hännystakkien sijaan lyhyitä takkeja ja valkoisia esiliinoja kuten Euroopassa. Huoneita oli alun perin 75 kappaletta. Hotellin kellariin avattiin pian suosittu, Königin pitämä Biertunnel-oluttupa ja kesällä vuonna 1891 katukahvila.

Vuosisadan alussa Kämpissä viihtyivät muun muassa Akseli Gallen-Kallela, Robert Kajanus, Eino Leino, Juhani Aho, Armas Järnefelt ja Jean Sibelius. Kulttuuriväen tapaamisten kerrotaan venyneen vuorokausien pituisiksi: esimerkiksi Järnefeltin sanotaan lähteneen Kämpistä johtamaan konserttia Viipuriin ja palanneen muutaman päivän kuluttua jatkamaan samaa istuntoa. Kajanuksen väitetään kysyneen Järnefeltiltä "Puhelimessako kävit?", kun tämä astui huoneeseen. Taiteilijat ovat antaneet aiheen myös lukuisille muillekin anekdooteille. Jean Sibeliuksen säveltämä Musette-teema näytelmästä "Kuningas Kristian II" tunnetaan myös nimellä "Minä menen Kämpiin takaisin". Kerrotaan, että se syntyi aamuyöstä, kun Sibeliuksen vaimo Aino Sibelius esti miehensä pääsyn kotiinsa Kämpissä vietetyn illan jälkeen, eikä Sibeliukselle jäänyt muuta vaihtoehtoa kuin lähteä takaisin hotellille. Myös Akseli Gallen-Kallelan maalaus "Symposion" on saanut inspiraationsa Kämpin illanvietoista.

Suomen sisällissodan jälkeen vuonna 1918 Kämpissä toimi jonkin aikaa Helsingin vallanneiden saksalaisten joukkojen päämaja. Samana vuonna hotelli siirtyi Kansallis-Osake-Pankin omistukseen ja sitä uudistettiin. Talvisodan aikana siellä asui ulkomaisia sotakirjeenvaihtajia ja hotellin baari toimi pommisuojana.

Hotelli nuhjaantui hiljalleen, ja sen havaittiin vajoavan Kluuvin pehmeään maaperään. Kansallis-Osake-Pankki ilmoitti vuonna 1961 haluavansa rakentaa paikalle korkean nykyaikaisen hotelli- ja liiketalon. Helsingin maistraatti myönsi pankille rakennusluvan, mutta se edellytti hotellitoiminnan jatkamista, ja sen lisäksi hotellin seinät ja osa sisätiloista tuli rakentaa uudelleen. Hotellin purkua vastustamaan syntyi kansanliike, ja purkaminen synnytti tavattoman kohun. Jäähyväisjuhlia hotellissa vietettiin maaliskuun lopussa vuonna 1965, ja rakennus oli purettu kellaria myöten vuonna 1967.Kärki, Pekka: Hotelli Kämp purettiin vuonna 1967. "Helsingin Sanomat" 5.1.2011, s. C 6. Uuden liikerakennuksen suunnittelivat Antero Pernaja ja Nils-Henrik Sandell, ja se valmistui 1969. Hotellitoiminnan jatkajaksi ei kuitenkaan löytynyt ketään, ja pankki sijoitti rakennukseen omia toimintojaan.

Hotellitoiminta herätettiin uudelleen henkiin vuonna 1999. Antilooppi-korttelin peruskorjauksen suunnitteli Petri Blomstedt, ja sen yhteydessä kortteliin avattiin kauppakeskus Kämp Galleria. Pohjoisesplanadin julkisivu, Kluuvikadun julkisivun alkuosa ja osa sisätiloista ovat rekonstruktioita. Monet julkimot ovat yöpyneet hotellissa, muun muassa Madonna, Lady Gaga, The Rolling Stones, U2 sekä Muse.

Kämpissä on Suomen kallein hotellihuone, sen Mannerheim-sviitti maksaa 3 522 €/vrk (syksyllä 2017).

Jan Langedijk

Jan Langedijk (27. heinäkuuta 1910 Oudkarspel – 3. joulukuuta 1981 Beemster) oli alankomaalainen pikaluistelija.

Langedijk aloitti kansainvälisen uransa vuonna 1933, jolloin hän osallistui ensimmäisen kerran MM-kisoihin. Viimeisen kerran hän edusti Hollantia EM- ja MM-kisoissa talvella 1949. Hän saavutti parhaat sijoituksensa MM-kisoissa vuonna 1938 kahdeksannella sijalla ja EM-kisoissa vuonna 1937 sijoittumalla myös kahdeksanneksi.

Langedijk osallistui kaksi kertaa olympialaisiin. Garmisch-Partenkirchenin vuoden 1936 kisoissa hän sijoittui neljänneksi 5 000 metrillä ja kuudenneksi 10 000 metrillä. Sodan jälkeisissä St. Moritzin vuoden 1948 kisoissa hän oli viides 5 000 metrillä ja kuudes 10 000 metrillä.

Lähde:

Bellinzona

Bellinzona on Ticinon kantonin pääkaupunki ja italiankielisen Sveitsin keskus. Kaupungissa on noin 43 000 asukasta.

Bellinzona sijaitsee Ticinojoen laaksossa. Kaupungin korkein vuori on Pizzo di Claro (2 727 m mpy.).

Nykyinen Bellinzona muodostui 2.4.2017, kun 12 kuntaa – Camorino, Claro, Giubiasco, Gnosca, Gorduno, Gudo, Moleno, Monte Carasso, Pianezzo, Preonzo, Sant’Antonio ja Sementina – liitettiin Bellinzonaan. Tällöin kaupungin pinta-ala lähes 10-kertaistui ja väkiluku kasvoi yli kaksinkertaiseksi.

Castelgranden, Montebellon ja Sasso Corbaron keskiaikaiset linnat kuuluvat Unescon maailmanperintöluetteloon. Castelgrande sijaitsee kallionhuipulla, josta se hallitsee koko Ticinon laaksoa. Linnan muurit ovat aikoinaan katkaisseet kulun pohjoiseen ja suojanneet kaupunkia. Montebello liittyy samaan muurijärjestelmään. Sasso Corbaro sijaitsee linnoituksesta erillään noin 450 metrin korkeudessa linnoituksen kaakkoispuolella.

Gnoscan kylässä sijaitsee tähtitieteilijä Stefano Sposettin observatorio, jonka laitteilla on löydetty kymmeniä pikkuplaneettoja.

Moottoritie A2 ja Gotthardin rautatie kulkevat Ticinojoen laaksossa ja Bellinzonan kautta. Moottoritien A13 eteläinen päätepiste on Bellinzona.

Bellinzona on junayhtiö Tilon keskuspaikka.

AC Bellinzona on bellinzonalainen jalkapalloseura.

Talja (kuntosali)

Taljat ovat yksi tapa tehdä lihaskuntoharjoitteita. Taljoja on yleensä ylhäältä ja alhaalta vedetty versio. Taljanarun toisessa päässä on painopakka ja toisessa jonkinlainen kahva ja välissä kiintopiste(itä). Näillä voi treenata eri lihaksia sekä eri asennoista ja kulmista. Selälle tehtäviä taljaliikkeitä, joihin tarvitaan erillinen suorituslaite, ovat alatalja sekä ylätalja. Useasti kyseisistä liikkeistä käytetään vain edellä mainittuja (siis ei esimerkiksi alataljasoutu), jolloin muissa tarkoituksissa käytettynä tulee liikkeen nimeä tarkentaa, esimerkiksi 'hauikset alataljassa'.

Taljan kahvaosassa käytetään usein joko suoraa tai muotoiltua tankoa, v-kahvaksi kutsuttua kahvaa (nimi kertoo kahvan muodosta), narua taikka lapiokahvaa, jossa kummankin käden kämmenet ovat toisiaan päin.

Flyes taljassa eli tuodaan kädet hieman koukussa yhteen alas/eteen

Pullover: otetaan kädet lähes suorina kiinni narusta, joka on kiinni taljassa, ja vedetään kyynärpäät kylkiin kiinni

Ojentajapunnerrus: suoristetaan kyynärvarret poispäin taljan vastustuksesta. Liikkeestä on eri variaatioita.

Käytetään taljan vastusta tehdessä vatsarutistusta poispäin taljan vastustuksesta. Voi tehdä joko seisten tai polvillaan.

Vipunostot taakse tai sivulle.

Tehdään samalla tavalla kuin hauiskäännöt tangolla tai käsipainoilla.

Jalkojen loitonnusta, lähennystä, koukistusta jne. Voi vaatia enemmän vaivaa suorittaa, mutta liikkeet eivät ole usein järin voimakkaita tai kokonaisvaltaisia.

Champasak

Champasak (tai Champassak, laoksi ຈໍາປາສັກ) on provinssi Laosin eteläosassa, Thaimaan ja Kambodžan rajalla. Champassakin kuningaskunta on yksi kolmesta entisestä kuningaskunnasta, jotka edelsivät Laosin kuningaskuntaa Lan Xangia (Laosin kansantasavallan edeltäjä). Vuoden 2015 väestönlaskennassa maakunnassa oli 694 000 asukasta. Provinssin pääkaupunki on Pakxe.

Mekong, yksi maailman suurimmista joista virtaa provinssin läpi. Vat Phoun hindutemppeli 900-luvulta sijaitsee Mekongin länsirannalla 45 km Pakxesta etelään. Se on Unescon maailmanperintökohde.

Sandra Wagner-Sachse

Sandra Wagner-Sachse (s. 9. syyskuuta 1969) oli saksalainen jousiampuja. Hän sai vuoden 1996 kesäolympialaisissa Atlantassa joukkuekilpailussa hopeaa ja sijoittui yksilökilpailussa 34. sijalle. Vuoden 2000 kesäolympialaisissa Sydneyssä hän sai joukkueen kanssa pronssia ja sijoittui yksilönä 54. sijalle.Sandra Wagner-Sachse Biography and Olympic Results | Olympics at Sports-Reference.com

Cedric Gogoua

Cèdric Gogoua (s. 10. heinäkuuta 1994) on norsunluurannikkolainen jalkapalloilija, pelipaikaltaan puolustaja. Hän edustaa Veikkausliigassa pelaavaa Seinäjoen Jalkapallokerhoa.

Gogoua siirtyi SJK:oon huhtikuussa 2014 yhden kauden kattavalla sopimuksella. Koko aiemman uransa hän oli edustanut norsunluurannikkolaista Issia Wazi FC:tä.

Gogoua on pelannut Norsunluurannikon alle 17- ja alle 20-vuotiaiden maajoukkueissa.

Lahti (romaani)

Lahti on Arto Salmisen vuonna 2004 ilmestynyt romaani.

Marko on armeijassa Lahden Hennalassa. Hän ilmoittautuu vapaaehtoiseksi harjoitukseen, jossa sikoja lahdataan metsässä jossain Hollolan takana. Tarkoituksena on harjoitella sodan logistiikkaa. Harjoituksen kuvaus on osin omaelämäkerrallinen. Markon pienyrittäjäisää ”lahdataan” myös. K- ja S-ryhmä ovat vallanneet maan ja lämpöpuhallintukkurilta loppuvat aseet.

Salminen rinnastaa romaanissa ihmisen ja sian. Siat kelpaavat harjoituskappaleiksi ammuttaviksi ja hoidettaviksi, koska ne muistuttavat ihmistä. Harjoituksessa Markolle selviää sodankäynti logistiikkana, jonka lopputuote on ruumis. Kaatuneiden määrää ei voi ennakoida, mutta ennustevirheen hajonta ei saisi vaikuttaa toimitusajan hajontaan. Eversti Täyssinä kertoo myös luodin matkan louhittavasta malmista venäläissotilaan päähän ja tulkitsee, että risapaitainen neekeri ei turhaan raatanut kaivoksessa.

Markon isä ymmärtää kapitalismin noudattavan sodan periaatteita. Hän näkee kaverinsa Kala-Ykän pärjäävän vielä varastamalla, minkä tämä oikeuttaa sillä, että kaikki tavarat ovat varastettuja. Markon isä ei tähän suostu vaan ostaa kaksi metriä köyttä hirttäytyäkseen.

Markon toverit ovat nimiltään Hiitola ja Äyräpää. Vihjataan, että menetyksiä tulee jatkossakin.

Putte Wilhelmsson pitää arviossaan Salmista John Steinbeckiin rinnastuvana suurena humanistina, joka ei kuitenkaan kaunistele, ei moralisoi eikä näe tarvetta kuvata sorrettuja vähemmän turmeltuneina kuin sortajia. Wilhelmssonin mukaan ""Lahti" on sivumäärältään vähäinen, koska Salmisen tasoinen tekijä ei enempää tarvinnut".

Cain Velasquez

Cain Ramirez Velasquez (s. 28. heinäkuuta 1982 Yuma, Arizonahttp://www.ufc.com/fighter/Cain-Velasquez Viitattu 24.10.2013. http://espn.go.com/mma/fighter/_/id/2335654/cain-velasquez Viitattu 24.10.2013. ) on yhdysvaltalainen raskaansarjan vapaaottelija ja kaksinkertainen UFC:n mestari.

Tammikuussa 2013 hänet listattiin maailman parhaaksi raskaan sarjan vapaaottelijaksi. Hän voitti UFC:n raskaansarjan mestaruuden ensimmäisen kerran kukistamalla Brock Lesnarin UFC 121 -tapahtumassa.

American Kickboxing Academyssä harjoitteleva Velasquez voitti sinivöisten BJJ-mestaruuden vain vuoden harjoittelun jälkeen. Nykyään hän kantaa purppuraa vyötä. Velasquez menetti mestaruusvyönsä Júnior dos Santosille ensimmäisessä erässä tyrmäyksellä UFC on FOX: Velasquez vs. Dos Santos -tapahtumassa 12. marraskuuta 2011. Joulukuussa 2012 Velasquez voitti uusintaottelun dos Santosia vastaan pisteillä ja tuli samalla toisen kerran UFC:n raskaan sarjan mestariksi.

D. J. King

D. J. King (s. 27. kesäkuuta 1984 Meadow Lake, Saskatchewan, Kanada) on kanadalainen jääkiekkoilija. Hän pelasi uransa aikana 118 NHL-ottelua. Hän aloitti NHL-uransa kaudella 2006–2007 St. Louis Bluesissa, josta siirtyi neljän kauden jälkeen heinäkuussa 2010 Washington Capitalsiin. St. Louis sai vaihdossa Stefan Della Roveren. King oli voimahyökkääjä, joka tarpeen vaatiessa tappeli.

Kazuyoshi Nakamura

Kazuyoshi Nakamura (; s. 8. huhtikuuta 1955 Shizuoka) on japanilainen entinen jalkapalloilija.

Nakamura debytoi Japanin maajoukkueessa maaliskuussa 1979. Hän on pelannut viisi maaottelua ja tehnyt niissä yhden maalin.Japan National Football Team Database

Castleford

Castleford on yksi niistä viidestä kaupungista, jotka kuuluvat Wakefieldin metropolialueeseen West Yorkshiressa Englannissa. Se on lähellä Pontefractia, ja sen väkiluku on noin 40 000. Pohjoisessa virtaava Calderjoki laskee Airejokeen ja Aire and Calder Navigation kanavaan. Länsi- ja eteläpuolella on moottoritie M62.

Castleford on aikoinaan kuulunut Yorkshiren West Ridingiin, ja sen ympäristössä on arkeologisia viitteitä roomalaisaikaan.

Kaikki elämän aamut (elokuva)

Kaikki elämän aamut on Alain Corneaun ohjaama ranskalainen musiikkielokuva. Se perustuu Pascal Quignardin romaaniin. Elokuva kertoo kahden barokkisäveltäjän, Sainte-Colomben ja Marin Marais’n suhteesta ja heidän erilaisesta suhtautumisestaan elämään ja taiteeseen. Kummankin säveltäjän musiikki sai elokuvan kautta uutta kansainvälistä huomiota. Musiikkitaustan elokuvaan tuotti Jordi Savall yhtyeineen. Marais’n ja Sainte-Colomben lisäksi elokuvassa kuului Francois Couperinin ja Jean-Baptiste Lullyn musiikkia.

Elokuva voitti seitsemän César-palkintoa.

"Video-oppaassa" vuodelta 1994 Bello Romano kutsui elokuvaa hienostuneeksi, surumieliseksi ja runolliseksi ja antoi sille neljä tähteä viidestä, mikä vastaa sanallista arviota ”erinomainen”.

Ammatinharjoittaja

Ammatinharjoittaja on itsenäisen, ansaintatarkoituksessa tapahtuvan toiminnan harjoittaja. Toisin kuin liiketoiminnassa, ammattitoiminnassa organisaatio on suppea ja tuotantovälineiden osuus vähäinen. Henkilökohtaisen työpanoksen merkitys on suuri. Ammatinharjoittajia voivat olla esimerkiksi parturi, lääkäri, tilintarkastaja ja puuseppä.Taloustiedon taloussanasto, Taloustieto r.y. 1987

Suomen verotuksessa ammatinharjoittajaa kutsutaan nimellä yksityinen elinkeinonharjoittaja. Yleiskielessä käytetään epätarkkaa nimitystä toiminimi tai toiminimiyrittäjä.

Termeillä ammatin- ja liikkeenharjoittaja on aiemmin ollut ero kirjanpidossa. Ero on kuitenkin poistunut.yrityksen-perustaminen.net: Yksityinen elinkeinonharjoittaja, 17.3.2016

Orzeł-luokka

Orzeł-luokka oli Puolan laivaston sukellusveneluokka, johon kuului kaksi alusta. Alukset palvelivat toisessa maailmansodassa, jolloin alukset pakenivat Britanniaan. "Sęp" palasi sodan päätyttyä Puolaan, jossa ne romutettiin.Bagnasco, Erminio s.250

Alukset valmistettiin 1930-luvulla Alankomaissa, vaikka ne piti valmistaa alun perin Yhdistyneissä Kuningaskunnissa. Hinta oli kuitenkin kohtuuton ja Britannian Amiraliteetti ilmoitti olevan mahdotonta valmistaa sukellusvene, joka kulkisi pinnalla yli 20 solmua. Alukset tilattiin siten Alankomaista, jolloin niiden suunnittelu perustui Alankomaiden laivaston O-19-luokan sukellusveneisiin. Alukset olivat kuitenkin merkittävästi esikuvastaan poikkeavia, koska niiden piti kyetä toimimaan sekä matalassa Itämeressä että syvemmissä merissä. Alukset olivat toisen maailmansodan alkaessa liittoutuneiden uudenaikaisimpia sukellusveneitä.

Times Square

Times Square on alue, joka sijaitsee New Yorkissa Manhattanilla. Kyseessä ei ole varsinainen tori, vaan Broadwayn ja 42nd Streetin risteyksen ympärillä sijaitseva alue. Times Square rajoittuu itä-länsisuunnassa 6th ja 9th Avenuihin ja pohjois-eteläsuunnassa 39th ja 52nd Streetin väliselle alueelle. Times Square muodostaa Manhattanin keskikaupungin kaupallisen alueen läntisen osan.

Times Square on nimetty alueella 1900-luvun alussa sijainneen New York Timesin pääkonttorin mukaan.

Tyree Washington

Tyree Washington (s. 28. elokuuta 1976 Riverside, Kalifornia) on entinen yhdysvaltalainen yleisurheilija, jonka päämatka oli 400 metrin juoksu.

Washington voitti Ateenan MM-kisoissa 1997 pronssia 400 metrin henkilökohtaisesta kilpailusta pronssia ajalla 44,39 ja oli mukana voittamassa 4 x 400 metrin viestijuoksussa MM-kultaa. Pitkän viestin joukkue kuitenkin hylättiin myöhemmin Antonio Pettigrew'n tunnustettua käyttäneensä dopingia. Vuonna 2003 Washington voitti maansa mestaruuden 400 metrillä, ja MM-kultaa 400 metrillä Birminghamin sisäratojen MM-kisoissa ja Pariisin ulkoratojen MM-kisoissa. Pariisin kultamitalin hän sai jälkikäteen, kun Jerome Young hylättiin dopingin käytön vuoksi. Sekä Birminghamissa että Pariisissa hän oli mukana Yhdysvaltain 4x400 metrin viestin voittaneessa joukkueessa, mutta molemmilla kerroilla joukkueet hylättiin muiden juoksijoiden dopinghylkäysten vuoksi.

Washington voitti myös sekä 2006 Moskovan sisäratojen MM-kisoissa 4x400m viestikullan.

Washington oli mukana 4x400 metrin viestijuoksun maailmanennätyskvartetista, johon hänen lisäksi kuuluivat myös Antonio Pettigrew, Jerome Young sekä Michael Johnson. Maailmanennätys 2.54,20 juostiin New Yorkissa 22. heinäkuuta 1998. Aika kuitenkin hylättiin vuonna 2008 kun Antonio Pettigrew myönsi käyttäneensä dopingia urallaan.

Washingtonin valmentajana toimi Blackman Ihem sekä myöhemmin myös Antonio Pettigrew.http://www.tyreewashington.com/ssp/bio/ Sairasteluja ja loukkaantumisia vastaan taistellut Washington ilmoitti heinäkuussa 2008 lopettavansa pitkän uransa.

L. Scott Caldwell

Laverne Scott Caldwell (s. 17. huhtikuuta 1950 Chicago, Illinois, Yhdysvallat) on yhdysvaltalainen näyttelijä, joka tunnetaan muun muassa roolistaan Rose Hendersonina televisiosarjassa "Lost". Hän on myös näytellyt elokuvissa "Takaa-ajettu" (1993) ja "Mystery, Alaska" (1999) sekä televisiosarjassa "Southland".

Mikrometri

Mikrometri voi olla

Kirjallisuusvuosi 1996

Kirjallisuusvuosi 1996 käsittelee vuoden 1996 tärkeitä kirjallisuuden tapahtumia, uutisia ja julkistuksia.

Maat Mons

Maat Mons on Venuksen korkein tulivuori. Vuori on nimetty egyptiläisen oikeuden ja totuuden jumalattaren Maatin mukaan.

Maat Mons kohoaa 8 kilometriä planeetan keskimääräistä pinnankorkeutta ylemmäs. Vuoren huipulla on suuri kaldera, jonka läpimitta on noin 30 kilometriä. Kalderan sisällä on viisi pienempää kraatteria. Tulivuori on luotainten havaintojen mukaan ollut aktiivinen melko äskettäin.

Hyrräkompassi

Hyrräkompassi on navigoinnin apuväline. Laitteen toiminta perustuu siihen, että tietyllä tavalla asennettu suurinopeuksinen hyrrä asettuu pohjois-eteläsuuntaisesti.

Tärkein osa on keskusyksikkö, joka koostuu kahdesta hyrrästä, jotka on sijoitettu umpinaiseen, elektrolyysinesteessä kelluvaan palloon, joka voi kääntyillä vapaasti. Hyrrien tarvitsema sähkövirta toimitetaan langattomasti nesteen läpi. Hyrräpallon kääntyminen laivan kääntyessä kääntää keskusyksikön sisäkuorta, josta tiedot välittyvät sähköisesti näyttölaitteisiin.

Näyttölaitteita voi aluksella olla useita, ja näistä alanäyttölaitteista voidaan käyttää nimitystä tytärkompassi. Komentosillan sivuilla on yleensä tytärkompassit, joita voidaan käyttää optisien suuntimien ottamiseen. Hyrräkompassi voidaan kytkeä muun muassa automaattiohjaukseen ja tutkaan antamaan suuntatietoa.

Hyrräkompassissa on omat kiinteät virheensä, kuten esimerkiksi vauhtivirhe, jotka kuitenkin ovat pienempiä kuin magneettikompassin. Lisäksi hyrräkompassi on immuuni magneettisille häiriötekijöille.

Olemassa on myös niin sanottu lasergyroskooppi eli laserhyrrä, jonka toiminta perustuu kahteen kehää kiertävään lasersäteeseen.

Ensimmäistä hyrräkompassia kokeili yhdysvaltalainen Elmer Sperry (1860–1930) eräässä laivassa vuonna 1911.

2000-luvun ensimmäisen vuosikymmenen loppupuolella on satelliittinavigointiin perustuva GPS-kompassi alkanut hiljalleen syrjäyttää monimutkaista ja vaikeasti jos kalliistikin huollettavaa hyrräkompassia.

Tilemsi (Gaon alue)

Tilemsi on maalaiskunta Gaon alueen Gaon piirissä Malissa. Se sijaitsee samannimisessä laaksossa 50 kilometriä Gaosta koilliseen. Kunnassa on 11 300 asukasta (vuonna 2009).

Tilemsin kunta rajoittuu pohjoisessa Bouremin piirin Tarkintin kuntaan, idässä Kidalin alueen Anefifiin ja Ménakan piirin Alataan, etelässä Gaon piirin Anchawadiin sekä lännessä Soni Ali Berin ja Bouremin Taboyen kuntiin. Seutu kuuluu Sahelin alueeseen. Ilmasto on hyvin kuiva ja kuuma. Kasvillisuus koostuu etupäässä piikkipensaista ja ruohokasveista.

Kunta käsittää 13 paimentolaisryhmää. Sen keskuspaikka on Tin-Aouker. Asukkaat ovat etupäässä tuaregeja ja arabeja. Vallitseva uskonto on islam.

Seudun pääelinkeino on karjanhoito. Kotieläimiä ovat vuohet, lampaat, aasit, kamelit ja naudat. Lisäksi harjoitetaan pienimuotoista maanviljelyä (durraa ja lehmänpapua), kaupankäyntiä ja käsityöläisammatteja.

Kunnassa on 13 alkeis- ja yksi yläkoulu. Terveyspalveluihin kuuluu yksi terveyskeskus.

Veksariipi

Veksariipi , tai pelkästään Riipi , on Lapissa Pellossa Lampsijärven kylän lähellä sijaitseva lampi.

Lammen pinta-ala on 2,7 hehtaaria, se on 250 metriä pitkä ja 200 metriä leveä. Lammella ei ole kartan mukaan saaria. Sen rantaviivan pituus on 700 metriä.

Lampi sijaitsee Tornionjoen vesistössä (vesistöaluetunnus 67) Tengeliönjoen valuma-alueen (67.9) Miekojärven alueella (67.93), jonka Lampsijoen valuma-alueeseen (67.936) se kuuluu. Lammen vedenpinnan korkeus on 95 metriä mpy.

The Good Son

The Good Son voi tarkoittaa seuraavia:

Papa Dee

David Christopher Daniel Wahlgren (s. 13. heinäkuuta 1966 Göteborg, Ruotsi), tunnetaan paremmin taiteilijanimellään Papa Dee, on ruotsalainen rap/ragga/dancehall -artisti.

Papa Dee syntyi Göteborgiin, 13. heinäkuuta vuonna 1966. Hänen äitinsä oli ruotsalainen ja isänsä ghanalainen. Isä kuitenkin jätti perheen Papa Deen ollessa vielä pieni.http://www.expressen.se/noje/1.925976/papa-dee-letar-efter-sin-pappa

Papa Dee tuli suuren yleisön tietoisuuteen "Funky Raggamuffin/Let the Music Play" -kappaleellaan. Myöhemmin hän liittyi Stonefunkers -nimiseen soul/hip hop -ryhmään. Vuonna 1990 julkaistiin Papa Deen ensimmäinen sooloalbumi "Lettin' Off Steam". Albumi oli tyyliltään hip hopia ja dancehallia. Hänen seuraava sooloalbuminsa "One Step Ahead" oli puolestaan soul ja reggae vaikutteista rappia. Tähän asti Papa Dee on julkaissut yhdeksän sooloalbumia.

14. syyskuuta 2008 Papa Deetä epäiltiin vaimonsa pahoinpitelystä ja sen seurauksena hänet pidätettiin.http://www.webcitation.org/5bmclFNPY 20. lokakuuta alioikeus tuomitsi Deen sakkohin, vaikka hänen vaimonsa kiisti pahoinpitelyn.http://www.webcitation.org/5bmcC3UM8

Pekka Tiinanen

Pekka Tiinanen (17. heinäkuuta 1962 Kalajoki – 9. syyskuuta 2016 Espoo) oli suomalainen toimittaja ja pakinoitsija. Hän työskenteli "Iltalehdessä" politiikan toimittajana lähes 20 vuotta. Pakinoita hän kirjoitti nimimerkillä "Pikkutakki". Vuonna 2013 Tiinanen kirjoitti ensimmäisenä uutisen, jonka mukaan Arctia Shippingin johtoa oli painostettu perumaan Greenpeacea vastaan tekemänsä rikosilmoitus.

Saint-André-de-Cubzac

Saint-André-de-Cubzac on kunta Gironden departementissä, Ranskassa. Se sijaitsee lähellä Bordeaux'n kaupunkia Dordognen varrella. Kunta on pinta-alaltaan 23,15 neliökilometriä ja siellä on 7 344 asukasta.

Kunnan kuuluisin nähtävyys on sen hautausmaa, johon on haudattu maailmankuulu meritieteilijä Jacques-Yves Cousteau. Cousteau oli syntynyt tässä kunnassa.

Sulo Autere

Sulo Autere (aik. Rantanen, 28. huhtikuuta 1892 Teisko – 19. joulukuuta 1949 Helsinki) oli suomalainen näyttelijä. Harrastelijapohjalta aloittanut Autere tulkitsi uransa varrella keskeisiä rooleja useissa suomalaisissa klassikkonäytelmissä ja toimi teatterinjohtajana eri kaupunkien työväen näyttämöillä.

Sulo Autereen vanhemmat olivat tilanomistaja August Rantanen ja Vilhelmiina Ahola. Ennen näyttämöuraansa Autere työskenteli puuseppänä. 1910-luvulla hän oli mukana harrastelijanäyttelijänä tamperelaisissa näytelmäseuroissa, ammattinäyttelijäksi hän ryhtyi 1920. Teatterinjohtajana Autere työskenteli Pietarsaaren, Jyväskylän, Iisalmen, Savonlinnan ja Mäntän työväen näyttämöillä. Lisäksi hän opetti lausuntaa.Kotimaisia näyttämötaiteilijoita sanoin ja kuvin, s. 23 ja 24

Autereen näyttämötehtäviä olivat muun muassa Esko ("Nummisuutarit"), Olavi ("Maunu Tavast"), Turkka ("Tukkijoella") ja Kortesuo Minna Canthin klassikkonäytelmässä "Anna Liisa". Aleksis Kiven "Seitsemässä veljeksessä" Autere tulkitsi Juhanin ja kanttoorin roolit. Sulo Autereen näyttelijäntöistä mainittakoon myös nimiosa kappaleessa "Lalli".

Sulo Autere näytteli sivurooleja kahdessa Kalle Kaarnan ohjaamassa elokuvassa: "Tee työ ja opi pelaamaan" (1936) sekä "Isoviha" (1939). Lisäksi hän teki sivuosan Yrjö Nortan ohjaamassa jännityselokuvassa "Hiipivä vaara" (1944).

Sulo Autereella ja näyttelijä Rauha Autereella oli tytär Maija Autere.http://www.kysymuseolta.fi/teatterimuseo/#id=55

Pertti Alasuutari

Pertti Juhani Alasuutari (s. 18. tammikuuta 1956 Rovaniemen maalaiskunta) on suomalainen sosiologian professori Tampereen yliopistossa. Hän oli akatemiaprofessori vuosina 2009–2013.

Koulutukseltaan Alasuutari on yhteiskuntatieteiden tohtori. Alasuutari on sosiologian ja kulttuurintutkimuksen keskeisiä hahmoja Suomessa ja myös kansainvälisesti tunnettu tutkija.Aro & Heiskala 2007, s. 3

Alasuutari valmistui ylioppilaaksi Rovaniemen lyseosta vuonna 1975, minkä jälkeen hän aloitti opinnot Oulun yliopiston teknillisessä tiedekunnassa. Hän keskeytti opinnot keväällä 1977 ja suoritti kesällä tiedotusopin perusopinnot Lapin kesäyliopistossa ja meni armeijaan, missä toimi kirjurina.

Syksyllä 1978 Alasuutari aloitti sosiologian opinnot Tampereen yliopistossa. Ensimmäisen vuoden hän keskittyi kuitenkin tiedotusoppiin, sillä hän tavoitteli toimittajan uraa. Vuonna 1983 Alasuutari valmistui maisteriksi ja Westermarck-seura myönsi gradupalkinnon hänen etnografiselle tutkielmalleen "Miehisen vapauden valtakunta", joka käsitteli alkoholikulttuuria miesporukassa. Vuonna 1986 Alasuutari valmistui lisensiaatiksi ja väitteli vuonna 1990 tohtoriksi aiheenaan alkoholikulttuuri. Hän sai väitöskirjastaan Tampereen yliopiston vuosipalkinnon. Vuosina 1986–1987 Alasuutari opiskeli Kalifornian yliopistossa, Berkeleyssä.

Valmistuttuaan maisteriksi Alasuutari työskenteli vuosina 1983–1984 tutkijana Alkoholitutkimussäätiössä, minkä jälkeen hän toimi Tampereen yliopiston sosiologian laitoksella assistenttina (1985–1989) ja yliassistenttina (1989–1994). Hän oli määräaikainen professori vuosina 1995–1997. Alasuutari on ollut vuodesta 1997 Tampereen yliopiston sosiologian professori. Vuosina 2009–2013 hän toimi Suomen Akatemian akatemiaprofessorina. Alasuutari on nimitetty akatemiaprofessoriksi jälleen vuoden 2016 alusta.

Alasuutari on toiminut dosenttina ja luennoitsijana yliopistoissa eri puolilla maata. Lisäksi hän on toiminut lukuisissa akateemisissa johto- ja hallintotehtävissä, esimerkiksi Yhteiskuntatieteiden tutkimuslaitoksen (nykyinen Yhteiskuntatutkimuksen instituutti) johtajana (2002–2006), yhteiskuntatieteellisessä tiedekunnassa toimineen englanninkielisiä tutkintoja toteuttaneen International School of Social Sciences (ISSS) -yksikön johtajana (2006–2008) ja yhteiskuntatieteellisen tiedekunnan dekaanina (2007–2008).

Keskeinen teema Alasuutarin töissä on nyky-yhteiskunnan kulttuuristen prosessien tutkiminen. Hänen tieteellinen tuotantonsa käsittelee arkielämää, mediatutkimusta, hallinnan ja globalisaation kysymyksiä sekä yhteiskuntatutkimuksen metodologiaa. Alasuutari yhdistää teoksissaan aineistolähtöisen tutkimusotteen ja inhimillistä käyttäytymistä selittävät teoriat.

Alasuutarin kiinnostus sosiaalitutkimuksen metodiikkaa ja erityisesti laadullisia tutkimusmenetelmiä kohtaan näkyy monissa hänen teoksissaan ja artikkeleissaan. Alasuutarin teosta "Laadullinen tutkimus" pidetään yhtenä keskeisenä tekijänä niin sanotun lomaketutkimusmetodin syrjäytymisessä. Kirja on myydyimpiä yhteiskuntatieteellisiä oppikirjoja Suomessa.Aro & Heiskala 2007, s. 35 Laadullisessa analyysissään Alasuutari hakee sääntöä, jonka pitää päteä poikkeuksetta kaikkiin havaintoihin. Tämä ei tarkoita sitä, että yksilöt toimisivat jonkin nimenomaisen säännön mukaan, vaan ihmiset ottavat toiminnassaan huomioon tietyt konstitutiiviset eli merkitystä muodostavat säännöt.

Tutkijanuransa alkuvaiheessa Alasuutarilla oli tutkimuksissaan selvä etnografinen perussävy. Myöhemmin hän on siirtynyt julkista keskustelua hyödyntävään tutkimukseen. Uusimmissa tutkimuksissaan Alasuutari on keskittynyt yhteiskuntaelämän kulttuurisiin ulottuvuuksiin kytkeytyvään vallankäyttöön. Teoksissaan Alasuutari esittää tutkimuksensa usein perinteisestä tutkimusraportin formaatista poiketen paremmin luettavassa muodossa. Hän kuitenkin korostaa, ettei ole kyse tieteellisen tutkimuksen keventämisestä populaarimmaksi, vaan tieteellinen argumentaatio on hyväksyttävä koko teoksen rakenneperiaatteeksi.

Alasuutari on ollut Suomalaisen Tiedeakatemian varsinainen jäsen vuodesta 2004. Vuonna 2006 hänelle myönnettiin Suomen Valkoisen Ruusun ritarikunnan 1. luokan ritarimerkki. Vuonna 2014 Professoriliitto valitsi hänet Vuoden professoriksi.

Alasuutari on toiminut Sosiologia-lehden toimittajana (1985–1995) ja päätoimittajana (1990–1992) sekä osallistunut useiden ulkomaisten sosiologiaa käsittelevien julkaisujen toimituskuntiin. Vuosina 2008–2012 Alasuutari toimi Westermarck-seuran puheenjohtajana.

Vuonna 2008 Alasuutari sai Suomen tietokirjailijat ry:n Oppikirjailijapalkinnon.

Alasuutarilta on julkaistu lukuisia artikkeleja kotimaisissa ja ulkomaisissa yhteiskuntatieteellisissä julkaisuissa.

Turun keskustaajama

Turun keskustaajama () on väkiluvultaan Suomen kolmanneksi suurin taajama ja kaupunkialue. Keskustaajama sijaitsee Varsinais-Suomen maakunnassa ja Turun seutukunnassa. Vuonna 2010 taajama ulottui Turun, Kaarinan, Naantalin, Paimion ja Raision kaupunkien sekä Liedon ja Ruskon kuntien alueelle.Turun keskustaajama vuoden 2010 rajauksen mukaan (PDF, kartassa keltaisella viivalla rajattu "Kaupunkiseudun keskustaajama") Vuoden 2013 lopussa Turun keskustaajaman väkiluku oli 257 158 asukasta, ja sen maapinta-ala oli 256,13 km², joten väestötiheys taajaman alueella oli 1004,0 as./km². Suomessa taajamaksi määritellään asuinalue, jossa asuinrakennusten välinen välimatka on korkeintaan 200 m.

Cabourg

Cabourg on kunta Calvadosin departementissa Basse-Normandien hallintoalueella Ranskassa. Kunnassa oli 3 520 asukasta vuoden 1999 väestönlaskennassa. Cabourgin pinta-ala on kuusi neliökilometriä.

Ciprian Porumbescu

Ciprian Porumbescu (14. lokakuuta 1853 Sipote – 6. heinäkuuta 1883 Stupca) oli romanialainen säveltäjä. Hän aloitti musiikinopintonsa Suceavassa ja Cernautissa ja jatkoi niitä Wienissä Anton Brucknerin ja Franz Krennin johdolla. Porumbescun tuotantoon kuuluu muun muassa "Balada" viululle ja pianolle. Hän sävelsi myös musiikin Albanian kansallislauluun, "Hymni i Flamuritin".

Helsingin metron opastinjärjestelmä

Helsingin metron opastinjärjestelmä on Helsingin metrossa käytettävä rautatieopastimien järjestelmä. Opastimilla annetaan metrojunien kuljettajille liikkumisluvat sekä tieto metrojunan käyttämällä kulkutiellä olevista rajoituksista. Opastinjärjestelmän tärkeimmät opastimet ovat pääopastimet, joilla annetaan kuljettajalle määräyksiä, sekä esiopastimet joilla annetaan kuljettajalle ennakkotieto seuraavan pääopastimen opasteesta.

Pääopastimet ovat liikennettä ohjaavia opastimia, joilla annettavia opasteita kuljettajan on aina noudatettava. Pääopastimia käytetään suojaamaan risteäviä raiteita, sekä jakamaan rata lyhyempiin osiin eli suojaväleihin. Pääopastimet on nimetty kirjaintunnuksin, joista ensimmäinen ilmoittaa opastinta ohjaavan alueasetinlaitteen ja raiteen. Jälkimmäinen on juokseva järjestyskirjain ja ilmaisee opastimen sijainnin.

Opastimella annettava opaste asetetaan asetinlaitteelta käsin. Perusopaste on seis-opaste. Tiettyjen kulkutie-ehtojen todeuduttua opastimella voidaan antaa jokin ajon salliva opaste.

Pääopastimet on varustettu raiteen välissä sijaitsevalla pakkopysäytyslaitteen magneetilla, joka on toiminnassa kun opastin näyttää opastetta Po 0 (seis) tai Pk 0 (poikkeusopaste).

Opastimen suojaamaan kulkutiehen kuuluu yleensä myös kulkutien päättävän, seis-opastetta näyttävän opastimen takana oleva turva-alue eli ohiajovara. Ohiajovaralla ei saa olla toista junaa ja sillä olevat vaihteet on oltava lukittu siten, ettei seis-asentoisen opastimen ohitse joutuva juna riko ratalaitteita tai aiheuta törmäysvaaraa. Ohiajovaran pituus mitoitetaan tapauskohtaisesti, yleensä se kuitenkin on niin pitkä, että täyttä vauhtia kulkeva metrojuna pysähtyy kaikissa keliolosuhteissa pakkojarrutuksen voimasta ennen ohiajovaran päättymistä.

Esiopastimet ovat opastinjärjestelmää täydentäviä opastimia, joilla ilmoitetaan kuljettajalle seuraavan pääopastimen opaste ennakolta. Opasteita on vain kaksi, ja ne kertovat kuljettajalle pitääkö tämän varautua pysähtymään seuraavalla pääopastimella vai saadaanko seuraava pääopastin ohittaa normaalinopeudella. Esiopastinta ei kuitenkaan voi pitää jarrutuksen aloituskohdan merkkinä. Esiopastimen kirjaintunnus on seuraavan pääopastimen kirjaintunnus lisättynä etuliitteellä E- sekä järjestysnumerolla, jos esiopastimia on useita.

Simo Routarinne

Simo Routarinne (s. 31. maaliskuuta 1962) on suomalainen näyttelijä, ohjaaja ja käsikirjoittaja sekä luova johtaja ja vuorovaikutusmuotoilija yrityksessä IMPROVment Oy, joka tarjoaa vuorovaikutusvalmennusta ja fasilitointipalveluita yrityksille ja yhteisöille. Hän on perustajajäsen Stella Polaris -improvisaatioteatteriryhmässä. Simo Routarinne on kirjoittanut kaksi tietokirjaa: "Improvisoi!" (Tammi 2004) ja "Valta ja vuorovaikutus" (Tammi 2007) . Routarinteen merkittävin tähänastinen rooli valkokankaalla on Jyrki Koski elokuvassa "Kukkia ja sidontaa". Routarinne on myös näytellyt "Sydänjää"-televisiosarjassa Petriä. Hän on myös ääninäytellyt Poopchevin roolin animaatioelokuvassa "Kärpäsenä kuuhun". Routarinne on koulutukseltaan teatteritaiteen maisteri.Tekijät Pro Impro

Routarinteen vaimo on Sara Routarinne, ja he asuvat Vantaan Hiekkaharjussa.

Liikuntatapaturma

Liikuntatapaturma on ohjattua tai vapaamuotoista liikuntaa harrastettaessa sattunut tapaturma. Liikuntatapaturmien seuraukset ovat tuoreeltaan harvoin vakavia, mutta saattavat altistaa myöhemmin erityisesti alaraajojen nivelrikkomuutoksille. Myös vanhojen vammojen uusiutumiset ovat yleisiä, ja neljännes kaikista vammoista onkin uusiutuneita.

Suomalaisille aiheutuu vuosittain lähes 350 000 fyysistä vammaa liikuntatapaturmissa. Liikuntatapaturmat ovat yleisin tapaturmatyyppi länsimaisissa yhteiskunnissa: Suomessa noin kolmannes lievistä tapaturmista sattuu nimenomaan liikunnan parissa. Joka vuosi keskimäärin 6,9 % 15 vuotta täyttäneistä suomalaisista joutuu liikuntatapaturmaan.

Eri liikuntamuotojen välillä on selviä eroja tapaturmariskissä. Yleisimmin liikuntavammat syntyvät voimistelu- tai palloiluhalleissa, ja tapaturmariski kasvaa, kun kontaktit toisiin liikkujoihin lisääntyvät. Hyöty- ja harrasteliikunta on yleensä melko turvallista: asiointi- ja työmatkaliikunnassa riski on 0,3 ja harrasteliikunnassa 0,7 vammaa tuhatta harrastetuntia kohden. Tapaturmariski on huomattavan paljon suurempi kunto- ja kilpaurheilussa, noin 3,1 vammaa tuhatta harrastetuntia kohden.

Lajeista erityisen riskialttiita ovat esimerkiksi squash, suunnistus, salibandy sekä tietyt kamppailulajit. Määrällisesti eniten urheiluvammoja aiheuttavat jalkapallo, lenkkeily, kuntokävely ja salibandy, joita harrastetaan laajalti Suomessa.

Väestöryhmien välillä on eroja siinä, kuinka paljon ja millaisia liikuntatapaturmia sattuu. Nuoret miehet ovat selvästi useimmin alttiina liikuntatapaturmille. Riskit ovat suurimmat 15−34-vuotiailla, joilla liikunta on intensiivisimmillään.

Martin Su Yao-wen

Martin Su Yao-wen (; s. 9. marraskuuta 1959) on taiwanilainen roomalaiskatolinen piispa.GCatholic.com: Diocese of Taichung Hänet vihittiin papiksi Taichungin hiippakuntaan 8. kesäkuuta 1989 ja nimitettiin sen johtoon 25. kesäkuuta 2007. Piispaksi vihkiminen seurasi 25. syyskuuta. Pääkonsekraattorina toimi Joseph Wang Yu-jung, jota avustivat Peter Liu Cheng-chung ja James Liu Tan-kuei.Catholic-Hierarchy.org: Bishop Martin Su Yao-wen

Martin Chemnitz

Martin Chemnitz (1522–1586) oli saksalainen luterilainen teologi.

Chemnitz oli Braunschweigin superintendentti ja yksi Yksimielisyyden ohjeen tekijöistä. Häntä pidetään luterilaisen uskonpuhdistuksen toisen sukupolven kenties merkittävimpänä teologina.

Dynamo Alma-Ata

Dynamo Alma-Ata oli jääpalloseura Alma-Atan kaupungista, ("nyk. Almaty") Kazakstanista. Se nousi Neuvostoliiton jääpallon pääsarjaan ensimmäistä kertaa kaudeksi 1958, ja se pelasi korkeimmalla sarjatasolla Neuvostoliiton hajoamiseen asti. Sen jälkeen Dynamo pelasi Venäjän jääpallon pääsarjassa yhden kauden 1992-1993. Seuraavana kautena 1993-1994 Dynamo vetäytyi rahoituksen puutteen takia sarjasta kesken kauden.

Seuralla on ollut vuosien varrella useita nimiä, kuten Burevestnik ja SKIF 1950- ja 60-lukujen taitteessa. Neuvostoliiton jääpallomestaruuden seura voitti ensimmäisen kerran kaudella 1976/77 ja samana vuonna myös Eurooppa-cupin Ruotsissa. Toinen mestaruus tuli kaudella 1989/90. kerran seura oli mitaleilla kaudella 1965/66 saavuttaen pronssia.

Saavutuksia Neuvostoliiton mestaruussarjassa:

Virta vierii, ranta pysyy...

”Virta vierii, ranta pysyy...” on ensimmäinen Suomessa julkaistu suomalais-ugrilaisten kansojen kansanlauluja sisältävä laulukirja. Kirjassa on yhteensä 131 kansan- tai perinnelaulua kahdeltatoista suomensukuiselta kansalta, niiden nuotinnokset ja alkuperäissanat sekä suomennokset. Kirjassa mukana edustettuina ovat mansit, hantit, unkarilaiset, udmurtit, komit, marit, mordvalaiset, saamelaiset, virolaiset, suomalaiset ja karjalaiset yhteisenä osionaan, liiviläiset sekä inkeroiset. Kirjan alussa on Johanna Laakson kirjoittama esipuhe, joka sisältää lyhyen esittelyn suomalais-ugrilaisuudesta sekä kyseisistä kansoista. Kirjan "Saatteeksi"-osiossa eritellään kirjan toimitustyötä sekä kerrotaan, että kirja julkaistaan Jyväskylässä pidettävän kahdeksannen kansainvälisen suomalais-ugrilaisen kongressin kunniaksi.

Georgetown

Georgetown ja George Town on usean paikkakunnan nimi. Se voi tarkoittaa jotain seuraavista asioista:

